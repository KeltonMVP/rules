thumb|450px


Pentru a menține siguranța conturilor jucătorilor comunității, echipa B-Zone a creat un sistem ingenios pentru protejarea mai multor funcții, denumit **PIN**. Ca si în viața de zi cu zi, un PIN este format din patru cifre și reprezintă poarta de acces spre multe facilități.

# Cum funcționeaza?
Atunci când un jucător încearcă să acceseze domenii protejate prin **PIN**, acesta va primi un mesaj specific în chat precum: "pentru a putea folosi această comandă, tastează /Pin". Pentru a debloca funcțiile protejate prin **PIN**, un jucător trebuie să tasteze comanda */unlockacc sau /pin*, urmând ca serverul să-i afișeze un panou. Panoul deține butoane numerice cu ajutorul cărora puteți forma **PIN-ul**. Pentru a valida **PIN-ul** introdus, se folosește butonul verde, iar pentru a șterge valorile numerice introduse, se folosește butonul roșu. Odată validat codul **PIN**, funcțiile și comenzile protejate de acesta sunt deblocate până la părăsirea serverului sau a tastării comenzii */lockacc*.


# Funcții protejate
Pentru a apăra identitatea jucătorilor și pentru a-i împiedica pe cei ce vor să facă rău, **PIN-ul** protejeaza în acest moment o listă lungă de funcții printre care se numără:
* Toate comenzile ce aduc schimbări asupra situației financiare (/buygun, /trade, /order, etc.).
* Vinderea/Cumpărarea de vehicule din DealerShip.
* Accesul la magazinul comunității (/shop).
* Anumite comenzi si funcții importante ale liderilor de facțiuni.


# Comenzi specifice
## /unlockacc sau /pin
Utilizând una dintre aceste comenzi, serverul vă va afișa panoul în care trebuie să introduceți codul **PIN** pentru deblocarea completă a funcțiilor contului.

## /addpin
Folosind această comandă, un jucător poate să-și seteze pentru prima dată un cod PIN de securitate. Odată setat codul PIN, comanda nu mai poate fi folosită.

## /changepin
Comanda este utilizată de jucători cu rolul de a-și schimba codul PIN.
Tastarea acestei comenzi va afișa același panou ca și în cazul comenzilor */unlockacc*, */pin* sau */addpin*. Odată afișat panoul, trebuie să introduceți actualul cod PIN al contului. După introducerea codului pin actual, serverul vă va cere introducerea noului cod PIN dorit.
